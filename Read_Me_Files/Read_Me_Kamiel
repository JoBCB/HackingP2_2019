1. Definities van hacken:
 - Het binnendringen in een systeem 
 - Zonder toestemming digitaal inbreken 
 - Dingen makkelijker maken(life hacks)
 - Veranderen van een bestaand (sociaal) systeem 



2. Voor het onderzoeken van de inspection tool hebben mijn groep en ik een kleurenfilter set voor een flitser onderzocht. Het 
was op het begin behoorlijk raar en onwennig om zo geconcentreerd en innovatief te moeten zijn met een heel simpel en voor 
zichzelf sprekend object. Uiteindelijk richtte we ons meer op de functie van het object dan fysieke vorm en daardoor kwamen 
er veel meer ideeën naar boven voor mogelijke hacks dan eerst. Uiteindelijk kwamen we op het idee de filters levensgroot te 
maken of om een nieuwe versie te maken van de old school 3d brillen met gekleurde glazen.



3. Hacking kan ook het re-evalueren/ onderzoeken van objecten of systemen zijn. 



4. Bij de les van Shailo ging het over connectors. Hierbij was de opdracht een bepaald soort verbinding te onderzoeken en 
zijn eigenschappen en onderdelen te ontleden. Vervolgens gingen we op zoek naar nieuwe manieren om deze verbinding in te 
zetten. Daarna gingen we nog kijken naar mogelijke combinaties in verbinden met andere klasgenoten. 

- (De les van Joana heb ik helaas gemist)



5. In de lecture van Florian Cramer kwam bij mij vooral naar voren hoe divers en breed inzetbaar hacking kan zijn. 
Het ‘film-voorbeeld’ van hacken, waarbij er ingebroken wordt in computers, is totaal niet representatief voor het begrip 
hacken. Door de jaren heen zijn mensen bezig geweest het begrip steeds verder te onderzoeken en wordt hacken steeds op 
nieuwe manieren ingezet voor allerlei doeleinden. Dit kan bijvoorbeeld door mensen bewust te maken van een bepaald fenomeen 
en daarmee een choreografie te veranderen, of door een telefoonlijn te manipuleren waardoor je gratis kan bellen. Kortom, 
er is niet meer echt een duidelijke definitie van hacken. 



6. De strekking van de workshop in Varia was mij tijdens workshop zelf nog vrij onduidelijk. Toen ik er later nog eens over 
nadacht zag ik op wat voor manier het maken van een soep met een recept een soort metafoor was voor een bestaand systeem. Bij 
het onderzoeken van de herkomst en juistheid van de ingrediënten onderzoek je de individuele elementen van het systeem. Door 
daar vervolgens dingen in aan te passen ben je in feiten ook al aan het hacken en maak je een nieuw soort systeem dat 
resulteert in een andere uitkomst. 

Bij de eerste soep waar iedereen zonder na te denken alles bij elkaar gooide was te zien hoe belangrijk het is om alle losse 
elementen te bekijken en na te denken op wat voor manier ze samenwerken. Wanneer je daar onderzoek naar doet en vervolgens 
doordachte keuzes maakt in wat wel of niet werkt kom je uiteindelijk bij een beter eindresultaat. 



7. Hacking is een heel erg breed begrip en naar mijn idee niet uit te leggen in een paar korte zinnen. Er zijn zoveel 
verschillende vormen van hacken en dat maakte het voor mij juist ook een interessante periode. In het begin wist ik echt 
totaal niet wat ik met dit onderwerp moest doen, maar juist door die vrijheid in interpretatie van het begrip kon ik 
raakvlakken vinden met mijn eigen interesses. 

Voor het project dat ik en mijn groepje uiteindelijk hebben gemaakt zijn we gedoken in de wereld van AI en de huidige 
realiteit waarin je constant in de gaten wordt gehouden. Met name de gezichts- en objectherkenings software vonden we erg 
boeiend. We hadden allemaal verhalen gehoord over hoe dit tegenwoordig werd gebruikt in het OV en verbaasden ons over het 
feit dat we daar nu niks meer over hoorde. Wanneer er iets in het nieuws komt over bijvoorbeeld afluisterpraktijken of 
nieuwe vormen van cameraobservatie lijken mensen maar heel kort verontwaardigd te zijn en het vervolgens weer te vergeten.

Door mensen in een onschuldig moment als ‘wachtend tot je koffie klaar is bij de automaat’ te confronteren met het feit dat 
ze worden gefilmd en ook nog eens worden herkent als een persoon hopen we iets in ze wakker te maken. Als is het maar om ze 
eraan te herinneren dat dit altijd overal gebeurd tegenwoordig zonder dat je het door hebt. Ook het feit dat je niet alleen 
maar word gefilmd maar de huidige technologie steeds verder gaat in het herkennen van mensen is naar ons idee iets om je van 
bewust te zijn. 

Om ook het element van bekeken worden door onbekende toe te voegen aan ons project hebben we een grote projectie met de 
camerabeelden van de koffieautomaat op een andere locatie staan. Op deze manier wilde we ook het concept van panopticon 
gebruiken, waarbij je weet dat je bekeken wordt, maar niet door wie of wat. 
